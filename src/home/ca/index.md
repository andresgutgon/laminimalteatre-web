---
layout: home
languages:
- en
- es
- ca
current_locale: ca
image_url: https://dato-images.imgix.net/1035/1488117035-14188245_1177122615695217_4078761031820233976_o-jpg?ch=DPR%2CWidth&auto=format&w=800
intro_text: |-
  L’octubre de 2010 es reuneix per primer cop l’equip de LAminimAL Teatre, de la mà de Daniela De Vecchi, en qualitat de grup d’investigació amb residència a la Sala Beckett. Des de llavors i fins el juny de 2011 LAminimAL realitza laboratoris mensuals a l’Obrador Internacional de Dramatúrgia que culminen amb sessions obertes – una després de cada etapa de treball-, mitjançant les que es pogué contrastar amb el públic assistent el procés de desenvolupament de la poètica del grup.

  L’espectacle “Esperando Algo” -obra breu de José Sanchis Sinisterra– s’ha presentat en diferents festivals i mostres de Barcelona com Caldera Obert11, el XII Seminario Académico de Investigación Internacional, el Festival Temporada Off de Girona i el 2012 al Festival Nunoff de Barcelona. L’octubre del mateix any es presenta a l’Obrador de la Sala Beckett l’assaig obert de “La grandesa d’ésser un entre tants” de David Eudave, primer espectacle de la companyia.

  La temporada 12/13 acaba amb l’estrena de tres nous espectacles de LAminimAL a Barcelona: el març “Fer sonar una flor…malgrat tot: el suïcidi de l’elefant hipotecat” amb textos breus de José Sanchis Sinisterra, espectacle que inaugura el nou espai Àtic22 del Teatre Tantarantana amb un gran èxit de públic i crítica; el maig, a la Sala Beckett, estrena “Dimecres” d’Aina Tur, que també rep una bona acollida del públic; i, finalment, com a tancament de temporada, el juny, un altre èxit de taquillatge amb l’estrena de “La Grandesa d’ésser un entre tants” a la Sala Atrium dins del cicle Atrium LAB.

  Per a la temporada 13/14 es preparen les estrenes de la nova entrega de “La supervivència de les Lluernes” coproduït per el Festival Grec, la Fira Tàrrega i el Festival Temporada Alta.
permalink: ca/
---

